Câinii descind dintr-un animal foarte mic numit Miacis care era un animal cățărător în copaci, creatura care a existat acum aproximativ 40 de milioane de ani.
Câinii, așa cum sunt cunoscuți astăzi au apărut pentru prima oară în Eurasia, acum aproape 13.000 de ani, și cel mai probabil sunt urmașii unui lup de talie mică.
Câinele Dingo nu este nativ din Australia, ci a fost dus acolo de primii emigranți. Câinii au fost pentru prima oară domesticiți de oamenii cavernelor în Paleolitic.
Cei mai înalți câini sunt Dog Germanii și Irish Wolfhound. Cel mai înalt Dog German cunoscut a atins înălțimea de 103 cm, iar cel mai înalt Irish Wolfhound a atins
înălțimea de 100 cm. Cel mai greu și de asemenea cel mai lung câine cunoscut este un Mastiff Englez. În 1989, măsura 250 cm și 125 de kg.
Cei mai mici câini sunt Chihuahua, Yorkshire Terrier și Toy Terrier; a fost înregistrat un Yorks care cântărea doar 283 g.

Câinii au fost și sunt încă folosiți la cele mai diverse activități: de pază, de vânătoare, de companie, îndrumători pentru oamenii orbi, etc. În Roma antică, câinii
cei mai des întâlniți erau cei din rasa Mastiff; ei purtau arumuri și participau alături de războinici în lupte. În cel de-al doilea război mondial, armata rusă antrena
câini „sinucigași” care alergau printre tancurile germane cu mine care explodau pe spatele lor.

Auzul câinelui este foarte ascuțit. Ei pot înregistra 35.000 de vibrații pe secundă comparativ cu oamenii care înregistrează 20.000. În mod natural câinii au un simț
olfactiv foarte dezvoltat. Dacă oamenii au 5.000.000 de senzori care miros, câinii ajung până la 220.000.000.